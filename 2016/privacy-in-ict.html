---
layout: speaker-this-year
author: Thomas Markus 
organisation: Topicus Onderwijs
subject: Privacy in ICT
image-src: /img/speakers/thomasmarkus.jpg
year: 2016
---
<p>De droom van iedere AI’er is werken in een omgeving met bergen data. Want meer data leidt tot betere modellen en daarmee tot een betere wereld. ML algoritmes optimaliseren hun voorspellende model en karakteriseren de variatie binnen de dataset. So far so good. Totdat je gaat nadenken over de relatie tussen deze lerende algoritmes en hun impact op de maatschappij. </p>

<p>Hieronder enkele voorbeelden:</p>
<ul>
  <li>Onderwijs: Optimaliseert je algoritme de behaalde CITO score of het sociaal-emotioneel welbevinden van een leerling?</li>
  <li>Zorg: Hoe ‘optimaliseer’ je behandelduur op basis van data?</li>
  <li>Finance: Kan je de meest ideale hypotheek voor een individu definiëren op basis van gelijkwaardige situaties uit het verleden?</li>
  <li>Overheid: Wat is goede dienstverlening? Heb je liever snel een eerste reactie of is het beter een lang uitgebreid antwoord te geven? Is dat automatisch te classificeren?</li>
</ul>
<p>Op de achtergrond speelt vaak het dilemma tussen privacy en maatschappelijk belang: hoeveel privégegevens wil je afstaan om de maatschappij als geheel te verbeteren. De huidige trend is dat gegevens steeds meer afgeschermd en beveiligd worden, maar dit staat haaks op het verbeteren van processen op basis van data. </p>
<p>Om recht te doen aan de gevoeligheid van de gegevens zijn wiskundige garanties wat betreft de herleidbaarheid essentieel. Dat is namelijk de primaire drempel om organisaties over de streep te trekken. Mogen databronnen van verschillende organisaties zomaar worden gecombineerd? En, last but not least, maakt het daarbij uit of de data inzichtelijk is voor een mens of alleen voor een ‘onpartijdig’ lerend algoritme?</p>
<p>Ik neem je graag mee in de wondere wereld van lerende algoritmes, data silos en de onzichtbare impact die dat heeft op ons dagelijks leven.</p>